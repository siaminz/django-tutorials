---
date: 2018-08-03T15:26:15Z
lastmod: 2018-08-03T15:26:15Z
publishdate: 2018-08-03T15:26:15Z

title: "مقدمه"
description: شروع کار با جنگو

---

# شروع کار با جنگو: در مفرح‌ترین حالت ممکن

## یک ترجمه آزاد از داکیومنت‌های رسمی پروژه جنگو

سلام. کتاب «راهنمای شروع کار با جنگو» یک ترجمه آزاد از بخش راهنما پروژه جنگو  در این لینک: [Getting started](https://docs.djangoproject.com/en/2.2/intro/) هست. آموزش‌های زیادی برای یادگیری فریم‌ورک جنگو در وب فارسی و همچنین وب‌ جهانی، به صورت آنلاین وجود داره، اما به نظر میاد که هم‌چنان اسناد منتشر شده در وب‌سایت رسمی [پروژه جنگو](https://djangoproject.com) بهترین منابع یادگیری این فریم‌ورک دوست‌داشتنی هستند.

در این کتاب، خواسته‌ام همزمان با ترجمه راهنما وب‌سایت رسمی فریم‌ورک جنگو، گپ‌ها و نواقص توضیحی اون رو هم برای تازه‌واردان رفع کنم. به همین خاطر با این‌که اکثریت این آموزش رو ترجمه تشکیل می‌ده، بخش‌هایی هم هستن که مترجم فکر کرده اگر توضیح داده بشن، درک این فریم‌ورک راحت‌تر خواهد بود.

## چرا این آموزش می‌تونه مفید باشه؟

* کوتاه و خلاصه‌ست و می‌تونه در وقت شما صرفه‌جویی کنه.
* فقط برای خواندن نیست. شما در این آموزش یک پروژه جالب رو از صفر تا صد پیاده‌سازی می‌کنید.
* میزان راندمان شما رو در یادگیری افزایش می‌ده. مفاهیم تا حد امکان ساده‌سازی شدن.
* نقشه راهی از ادامه مسیر حرفه‌ای شما به عنوان توسعه‌دهنده وب به‌تون می‌ده.
* بامزه‌ست و خسته‌کننده نیست.


این کتاب به صورت آزاد و رایگان منتشر شده؛ مخاطبش علاقمندان به برنامه‌نویسی و توسعه وب هست و آروم گسترش پیدا می‌کنه و افراد زیادی می‌تونن ازش استفاده کنن. حقیقت ماجرا این هست که منابع و آموزش‌های مفید زیادی در حوزه تکنولوژی و مخصوصا توسعه وب وجود داره، که بسیار مفید هستن ولی ترجمه‌ای ازشون صورت نگرفته. شما می‌تونید به مقدار دل‌خواه از این پروژه [حمایت](https://waalden.ir/donate) کنید. [حمایت](https://waalden.ir/donate) از این پروژه باعث دلگرمی هست و کمک می‌کنه که آموزش‌ها و کتاب‌های بیشتری از این نوع برای کمک به جامعه توسعه‌دهندگان فارسی زبان، منتشر بشه.
